---
headline: us saluda!
title: Quant a mi
lang: ca
layout: about
page_id: about
permalink: quant-a
---

<h2 class="section print-only"><i class="fa-solid fa-user"></i> Hola!</h2>
Sóc un enginyer de software full stack i visc a València. Fa uns anys vaig decidir de fer un gir professional (i vital) i vaig aprendre a programar en React, però aviat vaig començar a anar més enllà. A dia d'avui m'ho passe en gran amb Python, Go, TypeScript... bàsicament el que siga. També conec de primera mà la gran <del>verbositat</del> resposta i utilitat de Java.

M'encanta la cultura DevOps, i gaudisc prou treballant amb contenidors, Terraform --bé, qualsevol IaC en realitat--. Però sobretot em flipa el món fascinant i totpoderós de la criptografia. Comptat i debatut, estime els ordinadors i alguna que altra vegada ells em corresponen.

<h2 class="section"><i class="fa-solid fa-briefcase"></i> Ara mateix treballe com a</h2>
_Juliol, 2024 -- Avui al matí_\\
**Enginyer DevOps a [Alten](https://alten.es)**, que consisteix a desenvolupar i mantenir una plataforma de llac de dades sobre AWS Glue, Lambdas, CloudFormation, i això i el de més enllà, la veritat és que és un gran castell ;). La meua feina allà implica desenvolupament full stack, sobretot en Python i Angular, suport al client i optimització del producte.

<h2 class="section"><i class="fa-solid fa-backwards"></i> Abans era</h2>
_Juny, 2021 -- Gener, 2023_\\
**Lead de Sistemes a [Eventscase](https://eventscase.com)**, on vaig terraformar, o ansibilitzar tots els serveis d'AWS que féiem servir. Abans d'això vaig participar en la contenedorització del producte. I a muntar entorns de desenvolupament i de proves. I després està el manteniment diari i la gestió de la plataforma...

_Juliol, 2019 -- Maig, 2021_\\
**Desenvolupador de software a [GFT](https://gft.com)**, com a junior, però me les vaig a apanyar força bé amb Angular, després React, després poc a poc vaig començar a tirar cap a coses d'operacions (ops): gestió de pipelines, contenidors, scripting, gestió de microserveis Java en desplegats en OpenShift, etc. Temps bons, em van ascendir.

<h2 class="section"><i class="fa-solid fa-graduation-cap"></i> La meua educació inclou</h2>
_Novembre, 2018 -- Juny, 2019_\\
**haver fet el Run 18 a [Devscola](https://devscola.org)**, un bootcamp full stack de sis mesos dissenyat col·lectivament per una comunitat de desenvolupadors en actiu, especialment enfocat en bones pràctiques. Vam aprendre TDD, XP, pricipis SOLID, i els principis agile, tant teòricament com pràctica. Vam gaudir com a xiquets desenvolupant el projecte [Rekaizen](https://devscola.gitlab.io/rekaizen/app).

_Octubre, 2014_\\
**haver obtingut el Certificato di Lingua Italiana (C1)** de la Università di Perugia.

_Febrer, 2013_\\
**i el Certificate of Proficiency in English (C2)** de la University of Cambridge.

_Setembre, 2009 -- Juny, 2010_\\
**haver desfassat, com qualsevol altre estudiant d'Erasmus a Bolonya**, Itàlia, bé, ja sabeu, també vaig voltar prou per tot el país.

_Setembre, 2006 -- Juny, 2012_\\
**haver estudiat Periodisme a la Universitat de València**, cosa que no s'adiu gaire amb un currículum IT, però almenys és original com a contrast, no? De fet, n'estic prou orgullós i no ho canviaria en absolut. M'ha permés un cert nivell d'escriptura creativa per... bé, escriure açò, espere que siga prou.

<h2 class="section"><i class="fa-solid fa-star-of-life"></i> I també he</h2>
_Juny, 2021 -- Gener, 2023_\\
**obert i tancat la meua pròpia empresa, que es deia Cloudfights**, per fer projectes complementaris i per explorar una mica el costat corporatiu de la vida amb uns col·legues. Està bé donar una oportunitat al teu magnat interior, però al final és possible que preferisques programar en lloc de... fer burocràcia. Però bé, ací queda el meu primer intent de "fracassa més, fracassa millor" xD.

_Maig, 2018 -- Maig, 2019_\\
**treballat un any com a tècnic de comerç internacional a Milà**... si això del periodisme no pegava, figura't açò... però sempre està bé provar coses, no? A més, tinc excel·lents referències.

<h2 class="section"><i class="fa-solid fa-signs-post"></i> Fora de pantalla em trobareu</h2>
- aprenent un nou idioma
- imaginant viatges en grup sense grup amb qui viatjar
- intentant tocar la guitarra sense cap èxit
- sent el pitjor jugador de FIFA que et pugues tirar a la cara
- llegint, llegint, llegint
- quasi segur que amb els amics <del>de festa</del> en una terrassa
